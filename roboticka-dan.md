# Robotická daň

Častým návrhem na řešení důsledků robotizace je daň, která by postihla automatizovanou část produkce, a získané peníze by byly distribuovány mezi lidi, kteří v důsledku robotizace přišli o práci.

Postupně přijde o práci většina populace. Nutnost lidské práce není pozitivní, ale naopak prudce negativní faktor.

Automatizace téměř veškeré produkce a služeb je pozitivní, nikoliv negativní jev.

Daň se promítá do ceny produktu. Pokud se zdaní produkty a služby, na které se narůstajícímu množství lidí zároveň v plné výši přispívá, vznikne cyklus neustálého zvyšování daní, což ale zvýšuje cenu produktů a služeb, a tedy vytváří nutnost zvýšit daně. Tento cyklus by skončil úplným ekonomickým kolapsem civilizace.

Odkázat všechny na podporu státu není udržitelné - nárust robotizace, imigrace, růst populace a lidská povaha sama o sobě. Lidé, pokud nemají být závislí na státu, potřebují nejnižší možné ceny. Samotná státní správa stojí nemalé peníze.

Pokud neexistuje umělý faktor jako daň a materiály jsou jednoduše a levně získatelné i zpracovávatelné ve velkých objemech, ceny, tvořené především marží, se přirozenou tržní soutěží sníží až na nulu, kdy podobně jako například bankovní účet (který byl dříve placený) bude většina služeb i produktů zdarma, zdroj zisku a tedy placené budou ty, které závisí na lidech, a půjde o luxus.

Mezera mezi chudými a bohatými tedy zmizí sama. Bohatství v materiálním smyslu přestane existovat. Svým způsobem se téměř všichni stanou stejně chudými, ovšem zároveň stejně bohatými.

Kolaps civilizace v důsledku daní je samozřejmě nepravděpodobný - lidé by byli se systémem nespokojeni daleko dříve, než by k tomu došlo; problém je, že historická zkušenost říká, že právě v takové době se společnost radikalizuje a umožňuje vzestup diktátorů a jejich totalit, což většinou končí (světovou) válkou - a vzhledem k technologickému pokroku (AI, computer vision, internet, robotizace) by s touto totalitou už nešlo nic dělat.
